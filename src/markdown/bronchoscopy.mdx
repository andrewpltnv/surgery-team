### Бронхоскопія у Києві

Інформативне дослідження у Smart klinika допоможе оцінити стан голосового апарату (гортані), слизових і просвіту трахеї та бронхів. Ендоскопісти та анестезіологи на Позняках проведуть процедуру у найкращих умовах.

- Сучасне обладнання (ендоскоп Olympus180)
- Лікарі-експерти з багаторічним досвідом
- Зручний час для запису, комфорт на кожному кроці

---

### В яких випадках потрібна бронхоскопія:

Бронхоскопія застосовується у багатьох випадках, коли вона допомагає встановити точний діагноз та об'єктивно оцінити стан:

- епізоди довготривалого кашлю, для якого немає об'єктивних причин (особливо ті, що супроводжуються появою крові або гною у мокротинні);
- утруднення дихання, задишка;
- підозра на наявність сторонніх предметів у дихальних шляхах;
- підозра на наявність пухлини чи інших новоутворень;
- підозра на наявність туберкульозу легень;
- затяжна пневмонія, схильна до рецидивування, хронічний бронхіт.

Бронхоскопія — це вузькодіагностична процедура, яку обов'язково повинен призначати лікар. Її можуть призначати при виявленні будь-яких бронхолегеневих змін, які супроводжуються появою тривалого немотивованого кашлю, болей у грудях, патологічних виділень (крові, гною тощо), збільшенням регіонарних лімфатичних вузлів.

---

Під час проведення бронхоскопії лікар обов'язково фіксує усі нетипові зміни слизової оболонки трахеї та бронхів, що дозволяє діагностувати велику кількість патологічних процесів:

- Пневмонія
- Гострий та хронічний бронхіт
- Туберкульоз
- Онкологічні процеси
- Вторинне звуження просвіту бронхів
- Ендобронхіт
- Бронхіальна астма тощо

---

### Як проходить бронхоскопія:

1. Як проводиться процедура. Процедура проводиться лежачи або сидячи. Ендоскоп спеціаліст вводить через носову або ротову порожнину, по мірі просування оглядаючи слизову оболонку. Таким чином проводиться огляд слизової гортані, трахеї, бронхів. Одночасно з бронхоскопією можна проводити і інші процедури — наприклад, зрошення, промивання чи біопсію. Також під час бронхоскопії можна провести видалення невеликого новоутворення, стороннього тіла. Діагностична бронхоскопія займає близько 20 хв, а проведення додаткових лікувальних маніпуляцій може зайняти до однієї години.
2. Точна діагностика. Для проведення бронхоскопії використовується ендоскоп Olympus180. Цей прилад представляє з себе довгу еластичну трубку з камерою на кінці. При цьому він забезпечує кілька режимів яскравості, можливість змінювати контрастність, високий рівень можливої деталізації. Ділянку, яка цікавить лікаря, можна збільшити. У процесі бронхоскопії цифровий запис виводиться на екран та зберігається.
3. Відновлення. У більшості випадків для проведення бронхоскопії застосовується місцева анестезія, тому після завершення процедури пацієнт може повернутись до звичних справ. Протягом півгодини рекомендується почекати у клініці, якщо використовувався медикаментозний сон — це необхідно лікарям, щоб оцінити стан пацієнта.

---

### Найпоширеніші запитання

### Чи є протипоказання до бронхоскопії?

> Основними протипоказаннями до проведення бронхоскопії можна вважати серцево-судинні хвороби — перенесений менше, ніж півроку тому, інфаркт міокарду, аритмії, артеріальна гіпертензія, аневризма аорти. Також вона не проводиться, якщо доведені різноманітні порушення згортання крові. Перепоною для проведення бронхоскопії може стати стеноз гортані або трахеї, загострення обструктивних захворювань легень, гострі інфекції. Не призначається вона і за наявності певних психічних або нервових порушень. Якщо хворий знаходиться у вкрай тяжкому стані, у проведенні бронхоскопії немає сенсу.

### Скільки часу після бронхоскопії не слід вживати їжу?

> Оскільки місцева анестезія призводить до оніміння язика та глотки, від прийому їжі необхідно утриматись до повного відновлення чутливості. Рекомендується вживати їжу не раніше, ніж через 1-2 години. Пити можна вже через півгодини, але малими ковтками.

### Як готуватися до бронхоскопії?

> Щоб підготуватися до проведення дослідження, необхідно попередньо відмовитись від їжі та води мінімум за шість годин. Також слід проконсультуватися з лікарем стосовно можливої відміни препаратів, які ви приймаєте на постійній основі. Інші індивідуальні моменти вам розповість адміністратор під час запису.
